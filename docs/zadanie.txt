
Napisanie prostej aplikacji w technologii PHP umożliwiającej zarządzanie osobami. Ma ona składać się z dwóch formularzy:

1. (domyślny widok) Lista osób w postaci tabeli
(Kolumny: Nazwisko, Imię, Miejscowość, Wiek, Płeć, Firma, Oddział firmy, przycisk edytuj, przycisk usuń),
przy czym przycisk "usuń" powoduje usuniecie danej osoby z bazy (i przeładowanie listy, aby ta osoba się na niej nie pojawiała),
a przycisk "edytuj" powoduje przejście do formularza 2. z wypełnionymi danymi danej osoby.
Poza tabelką należy do formularza dodać przycisk "Nowy", który umożliwia dodanie nowej osoby (formularz 2. z pustymi polami).
Wiek ma być obliczany na podstawie daty urodzenia danej osoby (obliczany przy wyświetlaniu danych a nie zapisany w bazie),
Płeć ma być rozpoznawana następująco: jeśli imię osoby kończy się na literę "a" to kobieta w przeciwnym przypadku mężczyzna.

2. Prosty formularz z możliwością wpisania danych danej osoby, zawierający następujące pola:
Nazwisko (pole tekstowe),
Imię (pole tekstowe),
Miejscowość (pole typu dropdown z możliwością wyboru z listy),
Data urodzenia (kalendarz),
Firma (pole typu select z możliwością wyboru z listy),
Oddział firmy (pole typu dropdown z możliwością wyboru z listy, wartości dostępne dopiero po wybraniu firmy - wybieramy firmę i pokazują się do wyboru jej oddziały).
Poza tym formularz ma zawierać dwa przyciski: "Zapisz" - po naciśnięciu którego dane osoby zostają zapisane i następuje przekierowanie do formularza 1.
oraz przycisk "Anuluj" który powoduje powrót do formularza 1. bez zapisywania danych.

Baza danych ma składać się z 4 tabel:
- osoby,
- miejscowosci,
- firmy,
- oddzialy_firmy,
przy czym oddział jest przypisany do danej firmy (czyli firma A ma oddziały A1, A2, a firma B ma oddziały B1, B2).

Sugerowany framework to Laravel 5 lub Symfony 2
Sugerowana baza danych jest MySQL lub PostgreSQL
